Ajabo!
Tush degan narsa qiziqta,
O'lib qolganmishman,
Tushda nogahon,

Ko'ksimda qo'rg'oshin,
Quyosh tig'ida 
Tog'lar orasida
Yotibman bejon.

Uzoqda sharqirab, soylar oqmoqda, 
Borliqda bor ajib dilbarlik hokim.
Men esam o'ylayman yotib tuproqda,
Mana shu tuproqqa qo'shilar hokim.

Men o'lib yotibman, kimsasiz, unut,
Hech kimsa qayg'urmas va chekmas yohu.
Faqat cho'qqilarda qurqurar burgut,
Faqat vodiylarda ingraydi ohu.

Fig'on otiladi, jonsiz bag'rimdan,
(Go'yo fig'on bordek murda dilida)
Shu payt ikki kishi o'tdi naridan,
Quvnoq suhbat qurib, Avar tilida.

Men-ku, dunyodan ko'z yumdim mangu,
Ular kulib-kulib so'zlashar borin,
Qandaydir Hasanning turfa ishiyu,
Qandaydir Alining sho'x kirdikorin.

Mayli kim qay tildan, zavq-u shavq olsa,
Mening o'z tiliga ming jonim fido.
Ona tilim gar erta yo'qolsa,
Men bugun o'lishga bo'lurman rizo.

Mayli qashshoq bo'lsin, mayli behasham,
Mening uchun aziz va suyuk.
Jahon minbaridan yangramasa ham,
Ona tilim azizsan, sen buyuk!

















